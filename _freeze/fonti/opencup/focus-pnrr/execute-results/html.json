{
  "hash": "64e8501b58da758a986e034f5881ab1c",
  "result": {
    "markdown": "---\ntitle: \"OpenCUP: Focus PNRR\"\n---\n\nL'ultima versione dei dati OpenCUP con focus sul PNRR è quella di [maggio 2023](https://www.opencup.gov.it/portale/documents/21195/0/CUP_PNRR_05_05_2023.xlsx).\n\nMolto importante la nota relativa che si legge sul sito:\n\n> Si sottolinea che i dati oggetto del rilascio open data, rappresentano gli **interventi candidati** nell'ambito del PNRR, **così come segnalati dai soggetti titolari dei singoli interventi in fase di generazione CUP**, ma che **potrebbero non essere ammessi ai finanziamenti del Piano** e successivamente finanziati da altre misure di spesa. **Per la lista definitiva dei progetti PNRR**, **si rimanda agli elenchi ufficiali emanati dalle Amministrazioni responsabili dei finanziamenti**.\n\n::: {.callout-caution}\n## Fai attenzione\nPer la ragione sopra indicata, non è detto che un progetto in questo elenco sia stato con certezza finanziato dal PNRR. È però un punto di partenza per fare approfondimenti sul sito della Pubblica Amministrazione correlata al progetto.\n:::\n\n::: {#d89bccb1 .cell execution_count=1}\n\n::: {.cell-output .cell-output-display}\n\n\nIl file si chiama [`CUP_PNRR_05_05_2023.xlsx`](https://www.opencup.gov.it/portale/documents/21195/0/CUP_PNRR_05_05_2023.xlsx), ed è composto da **256.022 righe** e **36 colonne**.\n\n\nInoltre:\n\n- il numero di codici CUP è pari a **204.372**;\n- sono progetti riferibili a **25 stati**, e per l'**Italia** (più del 99% dei progetti) a **20 regioni**, **110 province** e **7.921 comuni**.\n- fanno riferimento a **11 settori** di intervento;\n- l'importo finanziato totale è pari a **189,0 miliardi di €**.\n\n\n\n::: aside\nIl numero di Province e Comuni è maggiore del loro numero totale in Italia, perché probabilmente si fa riferimento a Comuni e Province che sono stati soppressi.\n:::\n\n\n:::\n:::\n\n\nAlcune note utili sul file:\n\n- contiene dei caratteri non correttamente codificati, e quindi non leggibili come ad esempio `dell¿abitare`;\n- la preziosa colonna `DATA_GENERAZIONE_COMPLETO`, contiene le date in formato `mese/giorno/anno` (ad esempio `11/27/2020`). Sarebbe preferibile utilizzare lo standard `anno-mese-giorno` (`2020-11-27`);\n- le suddivisioni territoriali, fanno probabilmente riferimento  al momento in cui è stato generato il codice CUP, ed è forse per questa ragione che c'è ad esempio un numero totale di Comuni diverso dal totale attuale.\n\n::: {.callout-tip}\n## Formato di pubblicazione alternativo\n\nProporremo a OpenCUP di pubblicare questo dataset anche in formato `parquet`[^parquet]. È un formato aperto, che rende l'accesso ai dati e la loro elaborazione molto rapida e efficiente. [Qui](../../data/opencup/opencup_focus_pnrr.parquet) lo stesso file in formato `parquet`.\n\n\nSi può generare con [`duckdb`](https://duckdb.org/):\n\n```bash\necho \"COPY (SELECT * FROM read_csv_auto('opencup-focus-pnrr.csv',dateformat='%Y%m%d')) TO 'opencup-focus-pnrr.parquet' (FORMAT 'PARQUET', CODEC 'Snappy');\" |  duckdb\n```\n:::\n\n[^parquet]: il formato `parquet` <https://parquet.apache.org/>\n\n",
    "supporting": [
      "focus-pnrr_files"
    ],
    "filters": [],
    "includes": {}
  }
}