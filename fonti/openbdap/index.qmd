---
title: "OpenBDAP"
subtitle: "Il portale della Ragioneria Generale dello Stato"
description: "Quali sono i dati aperti presenti sul portale OpenBDAP, associabili al PNRR"
---

> [**OpenBDAP**](https://openbdap.rgs.mef.gov.it/) è il portale della **Ragioneria Generale dello Stato** che consente di **scoprire** le tematiche della Finanza Pubblica, di **esplorare** i dati presenti all'interno della Banca Dati delle Amministrazioni Pubbliche e di **analizzare** i risultati frutto di elaborazioni personalizzate.


## I dati correlati al PNRR

OpenBDAP pubblica delle estrazioni dalla banca dati BDAP/MOP, in cui sono inseriti anche i dati del [monitoraggio degli interventi finanziati solo con risorse nazionali](https://www.rgs.mef.gov.it/VERSIONE-I/attivita_istituzionali/monitoraggio/piano_nazionale_per_gli_investimenti_complementari_al_pnrr/monitoraggio_del_pnc/) del PNC - Piano nazionale per gli investimenti complementari al Piano nazionale di ripresa e resilienza (PNC). Il sistema Regis e BDAP si alimentano a vicenda.

**Non ci sembra** che attualmente  in questo portale **ci siano dei dati "etichettati" come PNRR o PNC** e/o che ci siano delle modalità automatiche pubbliche aperte (**API**) per estrarre dati a partire da un codice `CUP` o da un `CIG`.

Nella [sezione](https://openbdap.rgs.mef.gov.it/it/Home/ComePubblicare) "_Come pubblicare sui siti Istituzionali delle Amministrazioni Pubbliche i collegamenti ipertestuali ai dati contenuti nella BDAP_", viene indicato l'URL per esplorare le opere pubbliche di una Pubblica Amministrazione, a partire dal suo Codice Fiscale.<br>
Questo ad esempio quello dell'ANAS (`80208450587` è il suo codice fiscale):<br>
[https://openbdap.rgs.mef.gov.it/BO/OpenDocument?modalita=link&docID=FgAUHFlfxgsAFwYAAACHAiUbeOO1D67w&T=BusinessObject
&idType=CUID&noDetailsPanel=true&X_Ente=80208450587](https://openbdap.rgs.mef.gov.it/BO/OpenDocument?modalita=link&docID=FgAUHFlfxgsAFwYAAACHAiUbeOO1D67w&T=BusinessObject&idType=CUID&noDetailsPanel=true&X_Ente=80208450587)

➡️ **NOTA BENE**: in questa pagina in alto a destra è presente il link alla "**RICERCA PER CUP**". In questo percorso alla ricerca dei dati relativi al PNRR ci sarà utile.

[![Pagina opere pubbliche di una PA](images/openbdap-ricerca-cup.png){#fig-openbdap-ricerca-cup}](https://openbdap.rgs.mef.gov.it/BO/OpenDocument?modalita=link&docID=FgAUHFlfxgsAFwYAAACHAiUbeOO1D67w&T=BusinessObject&idType=CUID&noDetailsPanel=true&X_Ente=80208450587)

Al click su "**RICERCA PER CUP**" si apre il form dedicato (vedi @fig-openbdap-ricerca-cup-form).

![Form ricercar per CUP](images/openbdap-form-cup.png){#fig-openbdap-ricerca-cup-form}

In questo form è possibile inserire uno o più codici `CUP` separati da `;` (non più di 300), e poi fare click sul tasto "Mostra CUP".<br>
In output una tabella con i risultati della ricerca, di cui è possibile fare il download in formato `Excel`.

![Risultati ricerca per CUP](images/openbdap-cup-results.png){#fig-openbdap-ricerca-cup-risultati}

Il foglio elettronico di _output_ è suddiviso in tre fogli:

- `Dettaglio CUP`;
- `Dettaglio CIG`;
- `Dettaglio Indicatori`.

Quindi per estrarre da OpenBDAP dei dati relativi al PNRR, si può ancora una volta usare l'elenco dei CUP del [Focus PNRR](../opencup/focus-pnrr.qmd) di OpenCUP, come elemento di filtro.<br>
Purtroppo **non più di 300 CUP per volta**.

[Qui](../../data/openbdap/2023-02-05_openbdap.xlsx) un **esempio di _output_**.
