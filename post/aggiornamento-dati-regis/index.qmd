---
title: "Aggiornamento dati ReGiS, PNRR"
description: "Importante aggiornamento del catalogo open data di Italiadomani"
description-meta: "Importante aggiornamento del catalogo open data di Italiadomani"
website:
  twitter-card:
    description: "Importante aggiornamento del catalogo open data di Italiadomani"
    image: italiadomani-opendata.png
  open-graph:
    description: "Importante aggiornamento del catalogo open data di Italiadomani"
    image: italiadomani-opendata.png
date: "2023-06-19"
draft: false
categories:
  - ReGiS
  - dati
image: italiadomani-opendata.png
---

[![Catalogo Open Data Italiadomani](italiadomani-opendata.png)](https://www.italiadomani.gov.it/content/sogei-ng/it/it/catalogo-open-data.html?orderby=%40jcr%3Acontent%2FobservationDateInEvidence&sort=desc)

Il **16 giugno 2023** sono stati aggiornati diversi dati pubblicati nel ["catalogo open data" di **Italiadomani**](https://www.italiadomani.gov.it/content/sogei-ng/it/it/catalogo-open-data.html?orderby=%40jcr%3Acontent%2FobservationDateInEvidence&sort=desc) (il sito ufficiale del Piano Nazionale di Ripresa e Resilienza).

::: {.callout-important}
## Cattiva pratica
Una cosa che non ci piace è che **la pubblicazione non sia stata annunciata** nella [sezione delle News](https://www.italiadomani.gov.it/content/sogei-ng/it/it/news.html) e che in alternativa **non ci sia nemmeno un modo per iscriversi a degli avvisi automatici** (come un Feed RSS).<br>
Noi ne abbiamo avuto riscontro perché abbiamo costruito un piccolo sistema di monitoraggio di questa sezione.
:::

Tra i dati aggiornati quelli da [**fonte ReGiS**](../../fonti/regis/index.qmd), ovvero il sistema creare per fare adempiere le amministrazioni agli obblighi di monitoraggio.<br>
È una delle fonti dati di maggiore interesse, perché è quella di maggiore dettaglio. A seguire riportiamo alcune note sulla collezione di dati denominata "[Universo ReGiS - Progetti](https://www.italiadomani.gov.it/content/sogei-ng/it/it/catalogo-open-data/Universo_ReGiS_Progetti.html)":

> riporta per ciascuna misura o sub-misura del Piano il corredo informativo di tutti i progetti identificati tramite CUP/CLP presenti sulla piattaforma ReGiS alla data di estrazione, indipendentemente dalla sottomissione e dall'esito del processo di validazione, ossia dal consolidamento periodico delle informazioni tramite controlli automatici di coerenza e tramite le opportune verifiche amministrative poste in essere dalle Amministrazioni Titolari.

Questo aggiornamento di giugno era previsto nella recente "[Relazione sullo stato di attuazione del Piano nazionale di ripresa e resilienza (PNRR), aggiornata al 31 maggio 2023](https://www.senato.it/leg/19/BGT/Schede/docnonleg/47062.htm)" (si veda la sezione "5.4.8 Italiadomani: i prossimi passi").

## Note sull'aggiornamento

Questi alcuni punti di interesse sul dataset "Universo ReGiS - Progetti":

- la "**data di osservazione**", la data di estrazione, è il **13 giugno 2023**. Era giorno **1 marzo 2023**;
- da circa **140.000 record** a circa **200.000**;
- da circa **130.000 codici CUP** a circa **190.000**;
- da circa **121 miliardi di €** di **finanziamento totale** a circa **150**;
- è stata **aggiunta** la **colonna** "**Finanziamento Stato - FOI**", ovvero i finanziamenti correlati al Fondo per l'avvio di opere indifferibili (FOI) (vedi [art.26](https://www.normattiva.it/uri-res/N2Ls?urn:nir:stato:decreto.legge:2022-05-17;50!vig=2023-06-18~art26) decreto-legge 17 maggio 2022, n. 50);
- **rimosse** circa **7.000 righe** di progetti, **rimossi** quindi circa **7.000 codici CUP**;
- circa **90.000 righe** preesistenti sulle quali è intervenuta una **modifica/correzione** dei **contenuti**.

Quest'ultimo è un punto chiave. Ci sono modifiche in quasi tutte le colonne, da quelle con i Codici Fiscali, a quelle sui valori di finanziamento, da quelle con la descrizione di dettaglio a quelle con i codici CUP.<br>
Queste **modifiche**, **correzioni** e **integrazioni**, sono un **buon segnale**.

## La mappa su dati ReGiS

La nostra mappa per esplorare i dati ReGiS di Italiadomani, non è ancora stata aggiornata. Non appena fatto ne daremo notizia.

## Criticità

Una prima lettura e analisi del dataset "Universo ReGiS - Progetti", ha fatto emergere **alcune criticità**. Elenchiamo a seguire quelle che ci sembra utile condividere.

### Mancanza di campi/colonne che consentano di monitorare l'attuazione dei progetti

Questo è un importante aggiornamento in termini numerici, e consentirà di avere una visione più completa dei progetti. Ma **non è ancora possibile monitorarne l'attuazione **, perché mancano ancora dei campi/colonne che consentano di farlo.

### Variazioni non documentate

Come detto all'inizio non è stato dato alcun tipo di annuncio dell'aggiornamento. E non è presente quindi alcuna nota sul **cambio di schema** e/o sulle **modalità di rappresentazione del dato**. Due esempi di tantissimi:

- è stata aggiunta una colonna;
- è stato scelto di rappresentare un codice non più come `30008` ma come `030008` (`Codice Locale Progetto`), da `3` a `03` (`CUP Codice Natura`).

Per questo secondo punto, ci sono moltissimi casi. Sono variazioni che possono essere giuste e correttive, ma senza essere documentate rischiano di "rompere" i processi di analisi e trasformazione dei dati, progettati su vecchi schemi e rappresentazioni dei dati.

Chi si occupa della pubblicazione dei dati su Italiadomani dovrebbe **fare** **come** è stato fatto dalla Protezione Civile per i **dati COVID-19**: **documentare** le **variazioni** e farlo con un po' di **anticipo** rispetto alla data di pubblicazione.


### Righe errate

Ci sono alcune **righe totalmente errate**. Si riconoscono facilmente perché iniziano per `";`. Sotto un esempio in cui - per chi conosce il dataset - è evidente come sia errato l'ordinamento delle colonne, ma tutti possono rendersi conto di quello strano elenco di `;` a fine cella.

```markdown
";Attivo;03;REALIZZAZIONE DI LAVORI PUBBLICI (OPERE ED IMPIANTISTICA);99;ALTRO;05;INFRASTRUTTURE SOCIALI;11;BENI CULTURALI;096;RESTAURO E RIQUALIFICAZIONE DI BENI CULTURALI;in attesa di acquisizione;PROGETTO LOCALE DI RIGENERAZIONE CULTURALE E SOCIALE DAL TITOLO UNA TERRA PER VIVERCI FINALIZZATO ALLA RIGENERAZIONE E VALORIZZAZIONE DELLE FRAZIONI DI CASAROLA E RIANA E DEL PARCO LETTERARIO ATTILIO BERNARDO E GIUSEPPE BERTOLUCCI*VIA VARIE LOCALITA'*;INTERVENTO CHE NON COSTITUISCE AIUTO DI STATO;0,00;0,00;0,00;0,00;0,00;0,00;0,00;0,00;0,00;67100,00;0,00;388067,50;455167,50;455167,50;455167,50;NON AVVIATO;COMUNE DI MONCHIO DELLE CORTI;00341170348;No;;;;;13/06/2023;No";;;;;;;;;;;;;;;;;;;;;;;;;;;;;;;;;;;;;;;;;;;;;;;;;;
```

Queste righe errate, che sembrano "mal posizionate", potrebbero essere quelle che generare dei record con diverse colonne le cui celle non sono valorizzate.

### Codifica dei caratteri non documentata

I dataset pubblicati sono corredati da alcuni metadati: tra questi **non è presente la codifica dei caratteri**. Per un file CSV non è possibile determinare la codifica dei caratteri automaticamente poiché non è una informazione scritta al suo interno. Per questo motivo, è necessario specificare manualmente la codifica dei caratteri durante l'apertura o la manipolazione del file.

Altrimenti si rischia di avere problemi di lettura dei dati.

![Esempio di problemi di lettura dei dati](encoding-progetti.png)

::: {.callout-note}
## Nota
La codifica di "Universo ReGiS - Progetti" sembra essere `windows-1252`.
:::

### Nome colonna errato

Al campo `Descrizione Missione` è associato il nome `Descrizione Mssione` (è saltata la prima `i` di "Missione").

### Variazione valore etichetta

I valori contenuti in colonne come `Amministrazione Titolare` sono delle stringhe, ma svolgono il ruolo di "etichette" di classificazione. Se si fanno delle variazioni, dovrebbero essere documentate (vedi [sopra](#variazioni-non-documentate)).

Ad esempio nel campo `Amministrazione Titolare` si è passati da `MIN AGRIC. SOVRANITA' ALIM. E FORESTE` a `MIN AGRIC. SOVRANITÀ ALIM. E FORESTE` (si noti il passaggio da `A'` a `À`).<br>
Per fortuna c'è anche il Codice Fiscale dell'Amministrazione Titolare, che fa da codice identificativo.

### Troncature dei titoli di progetto

Ad esempio per il CUP `B11B21003170001` il titolo è stato troncato ed è passato da a `REALIZZAZIONE DI IMPIANTI PER LA PRODUZIONE DI ENERGIA ELETTRICA DA FONTE RINNOVABILE ED IN PARTICOLARE DA FONTE FOTOVOLTAICA PR` a `REALIZZAZIONE DI IMPIANTI PER LA PRODUZI`.

Non è l'unico caso.

### Dataset "Localizzazione del PNRR"

Nel dataset ["Universo ReGiS - Localizzazione del PNRR"](https://www.italiadomani.gov.it/content/sogei-ng/it/it/catalogo-open-data/Universo_ReGiS_Localizzazione.html) sono presenti circa 30 codici CUP errati, con lettere minuscole (ad esempio `j74d22001490006`).

Quindi sarà impossibile fare correlazione diretta tra questo dataset e quello dei progetti, così come altri da altre banche dati.

Ci sono anche due piccoli problemi per il campo `Codice Locale Progetto`:

- il record con codice `2.2_SICILIA_Sp#c#s` è riportato nel dataset "Universo ReGiS - Progetti" come `2.2_SICILIA_Sp?c?s`;
- il progetto con codice `2.1_Genoni_CasaZaru`, non è presente tra le localizzazioni.
