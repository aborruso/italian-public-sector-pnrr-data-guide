---
title: "E se le informazioni non le trovo?"
subtitle:  "Puoi fare una richiesta FOIA (Freedom of Information Act)"
author: Alberto Pampalone
institute: "[ActionAid Italia](https://www.actionaid.it/)"
format:
  html:
    toc: true
description-meta: "PNRR - E se i dati non li trovo? Posso fare una richiesta FOIA"
website:
  twitter-card:
    description: "PNRR - E se i dati non li trovo? Posso fare una richiesta FOIA"
  open-graph:
    description: "PNRR - E se i dati non li trovo? Posso fare una richiesta FOIA"
---

## Che cos'è?

Il FOIA è il mezzo attraverso il quale **chiunque** ha la possibilità di richiedere alle Pubbliche Amministrazioni (Ministeri, Regioni, Prefetture, Comuni, ecc.) dati e informazioni ulteriori rispetto a quelli che, normalmente, è previsto che siano pubblicate per legge.

## Cosa posso chiedere?

Può essere richiesto **qualsiasi** dato o documento aggiuntivo, senza la necessità di giustificare il perché li si richiede e senza ulteriori requisiti.

## Ci sono dei limiti?

**Si**! I limiti sono specificati nell'[articolo 5 bis](https://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig~art5bis) della legge che ha introdotto in Italia il FOIA (d.lgs. 33/2013). Non è possibile, per esempio, chiedere documenti coperti da segreto di Stato, oppure che vadano a ledere specifici interessi pubblici (come la sicurezza nazionale) o privati (come la protezione dei dati personali).

Ma non solo. Sono anche vietate richieste che comporterebbero una rielaborazione dei dati da parte della PA oppure le cosiddette richieste "massive" (richieste continue ad un'amministrazione oppure che riguardino un quantitativo tale di documenti, la cui richiesta comporterebbe una paralisi dell'attività amministrativa). Insomma, come per dire: il diritto c'è, ma non sono permessi abusi, né tantomeno che la PA debba lavorare per rielaborare o creare documenti ai nostri scopi.

Ricordiamoci una cosa importante però: ogni volta che ci viene negato l'accesso al dato o al documento, questo deve essere esplicitamente motivato. Ossia, ci devono dire "**perché**" non ci danno il documento richiesto.

## Come faccio a fare una richiesta FOIA?

La richiesta è estremamente facile.

In primo luogo, appare importante una piccola accortezza: ricorda sempre che il documento o il dato richiesto non devono essere generici, né tantomeno "esplorativi", ossia volti semplicemente a scoprire quali informazioni l'amministrazione detiene.

Bisognerà, poi seguire solo pochi passaggi:

1. Verificare qual è l'amministrazione che detiene i documenti/DATI.
2. Consulta il sito dell'amministrazione per verificare che non siano già pubblicati (così evitiamo di perdere tempo noi e le amministrazioni).
3. sulla sezione "amministrazione \> altri contenuti \> accesso civico" e verifica se è presente un apposito modello predisposto dall\'amministrazione (ricorda che puoi anche presentare un'istanza senza ricorrere al modulo che propone l'amministrazione).
4. Se non si trovano specifiche indicazioni, ricorda che la richiesta può essere presentata o direttamente all'ufficio che detiene i dati, le informazioni o i documenti; o \'Ufficio relazioni con il pubblico (URP); o ad altro ufficio indicato dall\'amministrazione nella sezione \"Amministrazione trasparente\" del sito istituzionale"; oppure direttamente al Responsabile della prevenzione della corruzione e della trasparenza.

## Come preparo una richiesta FOIA?

Per punti:

1. È necessario che la richiesta contenga:
   - le tue generalità (singolo cittadino) o del legale rappresentante dell'associazione;
   - l'indicazione (il più precisa possibile) dei dati/documenti richiesti;
   - l'indirizzo e le modalità con cui vuoi ricevere i documenti;
2. Può essere inoltrata con modalità tradizionali (raccomandata, lettera) oppure via e-mail/PEC;
3. Scegliere se inviarla a chi detiene il documento, all'URP o agli altri recapiti indicati sul sito dell'amministrazione

Se la invii via PEC/e-mail, la richiesta dovrà essere firmata:

- o con firma digitale direttamente sul file della richiesta, allegato nella PEC/e-mail;
- o con firma autografa sul file della richiesta allegato, avendo cura di allegare copia di un documento di identità.

## Entro quanto riceverò risposta?

In base alla legge, **l'amministrazione deve rispondere entro 30 giorni** dalla tua richiesta (potrebbe anche richiederti ulteriori chiarimenti oppure, nel caso ci fossero persone contro interessate alla richiesta, le informeranno e il termine si allungherà di altri 10 giorni).

La P.A. richiede il rimborso dei soli costi vivi sostenuti per la riproduzione su supporti materiali (non chiederà nulla nel caso indicassi di ricevere tutto via email).

Infine, se la P.A. non rispondesse oppure decidesse di non darti i dati/documenti richiesti, **vi sono ulteriori possibilità**: ossia la **richiesta** di **riesame**, sino al ricorso al Tribunale Amministrativo Regionale.

➡️Per **approfondire**, ti rimandiamo al [**documento**](https://www.osservatoriocivicopnrr.it/images/files/Presentazione_FOIA_Bologna.pdf) che segue - realizzato per la Scuola di Monitoraggio Civico sul Piano di Ripresa e Resilienza dell'[Osservatorio Civico PNRR](https://www.osservatoriocivicopnrr.it/) -  dove puoi trovare tutte le informazioni complete relative al FOIA:<br>
<https://www.osservatoriocivicopnrr.it/images/files/Presentazione_FOIA_Bologna.pdf>
